---
layout: post
title: '《郊陶潜体诗》白居易的诗'
date: 2007-04-08 15:03
comments: true
tags: ['']
---

不动者厚地，不息者高天。  无穷者日月，长在者山川。

松柏与龟鹤，其寿皆千年。

早出向朝市，暮已归下泉。形质及寿命，危脆若浮烟。

尧舜与周孔，古来称圣贤。借问今何在，一去亦不还。

我无不死药，万万随化迁。所未定知者，修短迟速间。

幸及身健日，当歌一尊前。何必待人劝，持此自为欢。

嗟嗟群物中，而人独不然。

